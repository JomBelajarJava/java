---
permalink: /:collection/
title: Pengenalan
description: Belajar Java, programming language utama di Java Virtual Machine (JVM)
---

# Belajar Java

Java ialah salah satu programming language yang boleh dikategorikan sebagai
*object-oriented*(mengikut konsep objek). Programming language ini biasa
digunakan untuk Android, syarikat-syarikat besar, high performance server, dan
semasa belajar di universiti.

Mari kita lihat antara ciri-ciri programming language Java supaya anda boleh
memutuskan sama ada programming language ini bersesuaian dengan projek anda.

## Garbage collection

Dalam programming language seperti C dan C++, programmer perlu menguruskan
proses yang melibatkan penggunaan memory(RAM) secara manual. Penggunaan memory
secara manual mudah menyebabkan kerosakan kepada application, dan boleh
meningkatkan masa untuk membangunkan application tersebut.

Dalam Java, proses yang dinamakan *garbage collection* dijalankan secara
automatik untuk menguruskan penggunaan memory. Jadi, programmer Java tidak perlu
bimbang mengenai masalah yang melibatkan memory.

## High performance

Programming language Java mengorbankan saiz untuk kelajuan program. Walaupun
Java sedikit perlahan berbanding C dan C++, tetapi Java sangat laju berbanding
programming language lain. Itulah sebabnya Java banyak digunakan dalam
syarikat-syarikat kewangan(*finance*).

## Java Virtual Machine

Java Virtual Machine(JVM) ialah platform di mana program Java dijalankan. Semasa
kita install Java, kita sebenarnya sedang install JVM.

JVM sangat canggih. JVM ini akan sentiasa mengoptimumkan program yang sedang
berjalan supaya lebih laju dan efisyen. Teknik ini dinamakan *just-in-time
compilation*. Maksudnya semakin lama program Java berjalan, semakin laju dan
efisyen program tersebut. Itu sebabnya Java banyak digunakan sebagai server,
iaitu antara aplikasi yang mempunyai jangka hayat yang lama.

Disebabkan kecanggihan JVM ini, banyak programming language lain yang menumpang
di atas platform tersebut antaranya Scala, Kotlin, Clojure, JavaScript(Nashorn),
dan Ruby(JRuby).

## Verbose

*Verbose* bermaksud, kita perlu menulis banyak syntax untuk melakukan benda yang
simple, berbeza dengan programming language seperti Python.

Ciri ini boleh jadi kelebihan atau kekurangan bergantung kepada projek. Untuk
projek yang kecil-kecil, mungkin tidak sesuai. Untuk projek yang besar yang
melibatkan berpuluh-puluh programmer, mungkin sesuai.

Dalam tutorial ini, kita juga akan didedahkan dengan library yang boleh
membuatkan code Java kurang *verbose*.

## Library ecosystem

Disebabkan Java telah lama wujud dan telah dipopularkan oleh Oracle, telah
banyak wujud library-library yang memudahkan programmer untuk membangunkan
program mereka. Jadi, kita tidak perlu lagi membuang masa untuk menulis benda
yang sama berulang-ulang kali.

## Kesimpulannya...

Jika anda merasakan Java bersesuaian dengan matlamat anda, tunggu apa lagi, Jom
Belajar Java!
