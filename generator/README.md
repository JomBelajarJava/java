# Belajar Java

Java ialah salah satu programming language yang boleh dikategorikan sebagai
*object-oriented*(mengikut konsep objek). Programming language ini biasa
digunakan untuk Android, syarikat-syarikat besar, high performance server, dan
semasa belajar di universiti.

Mari kita lihat antara ciri-ciri programming language Java supaya anda boleh
memutuskan sama ada programming language ini bersesuaian dengan projek anda.

## Garbage collection

Dalam programming language seperti C dan C++, programmer perlu menguruskan
proses yang melibatkan penggunaan memory(RAM) secara manual. Penggunaan memory
secara manual boleh menyebabkan kerosakan kepada application dengan sangat
mudah, dan boleh meningkatkan masa untuk membangunkan application tersebut.

Manakala dalam Java, proses tersebut dijalankan secara automatik, dinamakan
*garbage collection*. Jadi, programmer Java tidak perlu bimbang mengenai masalah
yang melibatkan memory.

## High performance

Programming language Java mengorbankan saiz untuk kelajuan program. Walaupun
Java sedikit perlahan berbanding C dan C++, tetapi berbanding programming
language lain, Java sangat laju. Itulah sebabnya Java banyak digunakan dalam
syarikat-syarikat kewangan(*finance*).

## Java Virtual Machine

Java Virtual Machine(JVM) ialah platform di mana program Java dijalankan. Semasa
kita install Java, kita sebenarnya sedang install JVM.

JVM sangat canggih. JVM ini akan sentiasa mengoptimumkan program yang sedang
berjalan supaya lebih laju dan efisyen. Teknik ini dinamakan *just-in-time
compilation*. Maksudnya semakin lama program Java berjalan, semakin laju dan
efisyen program tersebut. Itu sebabnya Java banyak digunakan sebagai server.

Disebabkan kecanggihan JVM ini, banyak programming language lain yang menumpang
di atas platform tersebut antaranya Scala, Kotlin, Clojure, JavaScript(Nashorn),
dan Ruby(JRuby).

## Verbose

*Verbose* bermaksud, dalam code Java, kita perlu menulis banyak benda untuk
melakukan benda yang simple, berbeza dengan programming language seperti Python.

Ciri ini boleh jadi kelebihan atau kekurangan bergantung kepada projek. Untuk
projek yang kecil-kecil, mungkin tidak sesuai. Untuk projek yang besar yang
melibatkan berpuluh-puluh programmer, mungkin sesuai.

Dalam tutorial ini, kita juga akan didedahkan dengan library yang boleh
membuatkan code Java kurang *verbose*.

## Library ecosystem

Disebabkan Java telah lama wujud dan telah dipopularkan oleh Oracle, telah
banyak wujud library-library yang memudahkan programmer untuk membangunkan
program mereka. Jadi, kita tidak perlu lagi membuang masa untuk menulis benda
yang sama berulang-ulang kali.

## Kesimpulannya...

Jika anda merasakan Java bersesuaian dengan matlamat anda, tunggu apa lagi, Jom
Belajar Java!
